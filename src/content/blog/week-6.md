---
title: "Week 6"
date: "20 maart t/m 24 maart"
pubDate: "Mar 24 2023"
heroImage: "/placeholder-hero.jpg"
tags: "aa"
---

<div class="flex gap-2 pb-2">
    <span class="cta2">B1-K1-W3</span>
    <span class="cta2">B-H2</span>
</div>

Ik begon de week met het werken aan de custom login pagina. In eerste instantie had ik moeite om te bepalen in welke map de custom signin file moest staan volgens de nextAuth documentatie. In een monorepo zoals dit project was, was de bestandsstructuur een beetje onbekend voor me. Na verschillende pogingen is het me uiteindelijk gelukt om de juiste locatie te vinden. Ik maakte een eerste pull request aan voor de login pagina.

&nbsp;

Ondertussen maakte ik ook een nieuwe branch aan voor de case overview pagina. Op dit moment bestond deze pagina uit saaie tabellen, maar in het wireframe stond dat elke case een blok moest zijn met een titel en enkele metadata. Ik kreeg feedback op een andere pull request en paste de wijzigingen meteen toe.

&nbsp;

De wijzigingen voor de login pagina werden uiteindelijk goedgekeurd en samengevoegd met de hoofdbranch. Ook hadden we deze week een dag waarop alle developers van het project op het kantoor van Lifely bijeenkwamen. We werkten samen aan verschillende taken en gingen lunchen met onze collega's. Het was een geweldige gelegenheid om elkaar beter te leren kennen en samen te werken.

&nbsp;

Tegen het einde van de week had ik de case overview pagina verder ontwikkeld en mijn pull request hiervoor werd goedgekeurd en samengevoegd met de hoofdbranch. Daarnaast maakte ik een nieuwe branch aan voor de beveiligde pagina's. Het was mijn taak om ervoor te zorgen dat bepaalde pagina's alleen toegankelijk waren voor ingelogde gebruikers, wat op dit moment nog niet het geval was.

&nbsp;

Ook had ik deze week de mogelijkheid om vier pull requests van andere teamleden te beoordelen. Het was waardevol om feedback te geven en zo bij te dragen aan het reviewproces.
