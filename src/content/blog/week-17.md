---
title: "Week 17"
date: "5 juni t/m 9 juni"
pubDate: "Jun 9 2023"
heroImage: "/placeholder-hero.jpg"
---

Deze week begon ik met de dagelijkse Growy Plant Manager-standup. Iedereen vertelde waar ze aan zouden werken. Na de stand-up sprak ik met de collega die me zou helpen met het probleem dat ik heb bij het opstarten van Cypress. Hij kon echter geen oplossing vinden omdat hij zelf nog nooit met Cypress had gewerkt. Hij verwees me naar een andere collega. Vervolgens had ik de wekelijkse stand-up met mijn twee stagebegeleiders om bij te praten.

&nbsp;

Ik probeer eerst zelf het probleem met Cypress op te lossen. Ik heb het project verwijderd en opnieuw gekloond met de juiste env-gegevens, voor het geval ik het verkeerd had ge√Ønstalleerd. Maar dat had geen succes. Er was ook nog geen document met een stapsgewijze handleiding voor de projectsetup. Omdat ik nog nooit eerder met AWS had gewerkt, vond ik het behoorlijk ingewikkeld. Ik heb een collega geraadpleegd die ook aan het testen van dit project werkt. Ik heb hem elke stap die ik tot nu toe heb genomen uitgelegd en gevraagd of ik iets over het hoofd heb gezien. Vanwege het ontbreken van een stappenplan is dit moeilijk te beoordelen. Volgens hem was alles in orde.

&nbsp;

Verder heb ik aan mijn stageblog gewerkt. De laatste drie dagen van deze week ben ik ziek thuis gebleven vanwege koorts en hoofdpijn. Ik besloot even niet te werken. Wel heb ik deelgenomen aan de twee geplande vergaderingen met mijn techbuddy en een andere tester. In een van de gesprekken heb ik nader kennis gemaakt met de andere tester en hebben we de volgende stappen besproken. Hij heeft tussendoor ook mijn Cypress-probleem opgelost. Het bleek dat ik het bestand .env.example simpelweg moest hernoemen naar .env. dit was ik vergeten te doen toen ik het project opnieuw was gaan installeren.
