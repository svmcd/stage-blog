---
title: "Week 3"
date: "27 februari t/m 3 maart"
pubDate: "Mar 04 2023"
heroImage: "/placeholder-hero.jpg"
---

Het is alweer de derde week van mijn stage bij INFO en ik blijf leren en groeien in mijn rol als software engineer. Deze week heb ik mij vooral gericht op het voltooien van mijn onboarding opdracht en het leren van unit tests.

Om mijn onboarding opdracht af te ronden, heb ik de cursussen Typescript en React query afgerond. Ook ben ik begonnen met het volgen van een cursus over unit testing. Tijdens het schrijven van unit tests voor mijn onboarding opdracht, kwam ik erachter dat het leren van tests veel trial and error vereist. Ik had aanvankelijk moeite om de test voor de onboarding opdracht te schrijven en kreeg telkens errors. Het bleek dat ik een fetch functie eerst moest mocken en dat ik de test niet kon renderen zonder dat het in een QueryClientProvider was gewrapped. Na een beetje hulp van collegaâ€™s was het uiteindelijk wel gelukt. Het was een goede les voor mij dat ik altijd hulp moet vragen als ik vastloop, want zo leer ik het snelst.

Daarnaast hebben we deze week ook de maandelijkse SE standup gehad. Dit is een standup met alle software engineers in het bedrijf waarin iedereen om de beurt vertelt wat ze de afgelopen maand hebben gedaan, hoe het ging en wat ze de volgende maand willen doen. Ik heb mijn onboarding opdracht gepresenteerd en verteld dat ik binnenkort mee kan doen aan een echt project. Het was inspirerend om te horen wat mijn collega's allemaal bereiken en ik kan niet wachten om nog meer te leren en bij te dragen aan het team van INFO.

Al met al was het weer een week vol uitdagingen en nieuwe ervaringen. Ik ben blij dat ik de kans heb gekregen om te werken met zulke getalenteerde collega's en ik kijk uit naar wat de volgende weken van mijn stage bij INFO zullen brengen.
