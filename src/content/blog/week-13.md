---
title: "Week 13"
date: "8 mei t/m 12 mei"
pubDate: "May 12 2023"
heroImage: "/placeholder-hero.jpg"
tags: "aa"
---

<div class="flex gap-2 pb-2">
    <span class="cta2">B1-K1-W3</span>
    <span class="cta2">B1-K1-W4</span>
    <span class="cta2">B-H2</span>
    <span class="cta2">B-H6</span>
</div>

Deze week nam ik een dag vrij vanwege een herkansing op school. Daarnaast heb ik gewerkt aan mijn stageblog. Het was belangrijk om de geheime pincode die toegang geeft tot de inhoud van de blog goed te beveiligen. Daarom heb ik ervoor gekozen om deze als een variabele in het .env-bestand te plaatsen. Vervolgens heb ik deze variabele gebruikt in de modale component. Als de invoer van de gebruiker overeenkomt met de geheime pincode, krijgt hij toegang tot de inhoud. De inhoud is afgeschermd met een vervagende laag, dus wanneer de pincode correct is, verdwijnt de vervaging.

&nbsp;

Om ervoor te zorgen dat de website goed beveiligd is, is het belangrijk om tests uit te voeren. Daarom heb ik besloten om Cypress te gebruiken. Ik heb hier al enige ervaring mee en vind het een leuke testtool om mee te werken.

&nbsp;

Daarnaast had ik een Teams-call om kennis te maken met mijn techbuddy en een andere collega die aan het Growy-project werken. Ze hebben kort iets over zichzelf en hun werk verteld, en ze hebben uitgelegd wat mijn rol in het project zou kunnen zijn. Ik kreeg ook mijn eigen Growy-mailaccount waarmee ik toegang heb tot SharePoint en andere relevante documenten. Ik zal worden ingewerkt bij het Plant Manager-team, dat bestaat uit ongeveer 8 ontwikkelaars. Samen met mijn techbuddy zal ik de gebruikte API's testen. Ik ben ook uitgenodigd voor de dagelijkse stand-ups via Outlook.

&nbsp;

Deze week vond ook weer een lunch & learn-sessie plaats. Dit keer ging het over 'Space Exploration', wat ik erg interessant vond.

&nbsp;

Om goed in het Growy-team te kunnen worden ingewerkt, werd ik uitgenodigd op het Growy-kantoor door de Scrum Master van het Plant Manager-team. Ongeveer de helft van de ontwikkelaars in dat team werkt extern bij Growy zelf. Ik heb deelgenomen aan mijn eerste stand-up met het Plant Manager-team en mezelf voorgesteld. Ik kreeg mijn AWS-inloggegevens, maar ik had moeite om in te loggen. Telkens wanneer ik probeerde in te loggen, kreeg ik de melding dat mijn wachtwoord niet veilig genoeg was, dus besloot ik het voor nu maar even te laten rusten. We hebben afgesproken dat ik volgende week naar het Growy-kantoor kom voor een rondleiding en om kennis te maken met de rest van het team.
