---
title: "Week 11"
date: " april t/m 28 april"
pubDate: "Apr 28 2023"
heroImage: "/placeholder-hero.jpg"
---

Deze week stond in het teken van het verder werken aan mijn blog website en portfolio. Wanneer ik problemen of vragen had, heeft mijn stagebegeleider mij geholpen en ondersteund. Na veel experimenteren ben ik erin geslaagd om een mooie interactieve achtergrond te creëren voor mijn portfolio met behulp van Three.js. Ik heb ook geprobeerd om een aangepaste muiscursor te maken, wat gedeeltelijk gelukt is. Ik zal hier later mee verdergaan om het te verbeteren.

&nbsp;

Daarnaast heb ik een geheim inlogsysteem gemaakt dat alleen voor mij bedoeld is. Ik wil namelijk kunnen inloggen en de inhoud van mijn portfolio beheren. De inhoud bestaat uit de projecten die in mijn portfolio worden weergegeven. Op dit moment kan ik alleen projecten toevoegen, maar ik plan om later de functionaliteit toe te voegen om projecten te bewerken en te verwijderen. Het geheime inlogsysteem werkt als volgt: je klikt 8 keer op het logo linksboven, waarna er een login knopje verschijnt. Als je daarop klikt, kun je inloggen met Discord. Ik heb Discord gekozen omdat het een eenvoudige manier van inloggen biedt. Met behulp van NextAuth kun je ook andere providers selecteren, zoals Google, GitHub of Twitter. Op het moment dat je inlogt, wordt er gecontroleerd op basis van je e-mailadres. Als je e-mailadres overeenkomt met het mijne, krijg je toegang tot de 'admin'-versie van de website. Zo niet, dan word je teruggestuurd naar de hoofdpagina.

&nbsp;

Op het gebied van de frontend ben ik behoorlijk ver gekomen met mijn portfolio. Ik heb autoAnimate gebruikt voor de overgangen tussen de pagina's en een functie toegevoegd voor het schakelen tussen een donkere en lichte modus. Voor mijn stageblog website heb ik een autorisatiemethode gebouwd, waarbij je een pincode moet invoeren in een modal om toegang te krijgen tot de inhoud. De pincode is opgeslagen in een .env-bestand, dat niet wordt geüpload naar de GitHub-repository.

&nbsp;

Deze week had ik, inclusief Koningsdag, 2,5 dagen vrij genomen.

&nbsp;

Ik kijk uit naar de komende weken, waarin ik mijn portfolio en blogwebsite verder zal ontwikkelen en nieuwe uitdagingen zal aangaan bij het Growy-team.
